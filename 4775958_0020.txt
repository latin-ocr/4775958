mssssm

atque virtutem posuissent, nonne iis lapides vel saxa quippe quae nullis cupiditatibus aut
timoribus perturbarentur, virtutis laude maxime digna essent visa? Horatius vero quum
de virtute loquitur ne cogitat quidem de illa Stoicorum virtute qualem sibi in sapiente
suo lingebant: quae quoniam in mortali quidem homine neque fuit unquam neque esse
potest, ei videtur ridicula quaedam atque otiosa esse. Ipse quum a natura ita comparatus
esset ut in vitam et res ipsas animum intenderet, vitaret cane peJus et angue cogitationes
a sensibus sejunctas, ea tantum ex Stoicorum praeceptis quae ad vitre usum conferri
possent amplectebatur: itaque quum de virtute loquitur, aut sermonis quotidiani sequitur
consuetudinem aut ad ea se applicat quae Stoici, rerum necessitate coacti, remittendo de
severitate doctrinae, de illis quae προηγμένα dicebant disputaverant. Nam in earum
maxime rerum studio, quas sapienti appetere licebat per Stoicos, ponit Horatius virtutem
itaque varias eJus species statuit: Justitiam‚ amorem patriae, fidem et habet et colit
virtutes. Quid? quod Ep. Ι, 17, 41 haud jocose dicit
aut virtus nomen inane est
Aut decus et pretium recte petit experiens vir.

Α qua quidem virtute quantum distat illa ἀθαυμαστία, quam Stoici cum perfectoe
sapientiae specie conjunctam voluerunt! Tantum igitur abest ut in hac perturbationum
vacuitate ponat virtutem Horatius, ut qui moneat ne quid miremur idem nos a nimio
virtutis studio revocare possit.

Nam quod Tu dicis omnino ejusmodi admonitionem, ne virtutem ultra quam
satis sit petamus, ab hac epistola quippe quae gravissimis verbis sit perscripta esse
alienam, non video cur poetae quamvis gravi ac severo non liceat a ridicula quadam
insania revocare. Ridiculus autem atque insanus videbatur Horatio si quis Stoicorum
decretis ita utebatur, ut sibi constans neglectis rerum conditionibus atque despectis
virtutibus quae in communi vita versarentur eam virtutis speciem sequeretur quae in
hominem non caderet. Scilicet is praeter se omnes habebat stultos, se unum sapientem
ac bonum. Tales erant Crispini, Damasippi, Stertinii qui quam ridiculi atque insani
Horatio visi sint scimus, nescimus quo Jure nisi quod urguereut Stoicorum decreta ipsi
nou satis intellecta. Quid igitur? quum ipse dicat

Virtus est medium vitiorum et utrimque reductum,
possumusne mirari quod dissuadet nimium virtutis studium quale multi illius aetatis
philosophi prae se tulerint? Nimium autem virtutis studium notavit verbis ultra quam
eatis est, non, id quod Tu vis, vocabulis virtutem ipsam. Quibus quidem nihil aliud quam
opponit studium ipsius virtutis, quippe in qua petenda nimiam cupiditatem castigari non
posse plerique censeant, studiis ceterarum rerum quas antea commemoravit. Tua igitur
conjectura quamvis facili et ingeniosa: ultraquam satis el virtutem si petat ‘ipsam nou opus est.

