 

Ludovico Doederlino Henrious Keck S. P. D.

Uno abhinc anno et sex mensibus quum Hamburgum convenissent homines philologi
atque grammatici, vehementer cupiebam de Hor. Sat. Ι, 4, 81-85, quem locum Tu, Vir
clarissime, Altenburgi cum omnium fere hominum eruditorum consensu primus recte
interpunxisse atque interpretatus esse dicereris, meam Tecum sementiam communicare.
Namque adeo mibi a Tua interpretatione dissentiendum videbatur, ut, quibus verbis Tu
Horatium cum indignatione a criminibus probrosis se defendere censeres, ea ipsa non

⁷⁷ minus quam v. 34—38 ego existimarem crimina quibus Horatius se ab obtrectatoribus

peti faceret. Sed quum Tu, Vir clarissime, illo tempore a nobilissimo quoque viro
maxime appellareris ut eorum colloquiis per totos dies occupatus esses, ego, quippe qui
nomine obscuro essem neque frontis urbanae laude excellerem, satius duxi pepercisse
lasso Tuo animo atque meam de illo loco dissensionem reticuisse: postea autem in
publico meam de illis versibus qualemcunque opinionem exposui (Zeitschrist s. Gymnasial-
wesen November-1856). Ceterum ⁴qnoniam per illos dies Tecum sermonem occipere in
animo habebam, plerumque adbaerebam Tibi comes: itaque sive in conciliis eruditorum
hominum difficilem aliquem locum interpretabaris, sive crebris cum amicis Tuis sermo·
nibus joca seria agebas, sive inter epulas curabas genium, saepissime mihi contigit
auscultanti ut non minus jucundas Tuas facetias quam acumen ingenii, aeque Tuam in
disserendo facilitatem atque eruditionis copiam admirarer. Maxime vero tum, quum aquae
vaporibus in aheno laborantibus Albis nos in Oceanum devexerat, postquam riparum
pulcritudinem et mare apertum satis miratos Jupiter pluvius doctores umbraticos in
cameram navis coegit, ingenti nostros animos laetitia perfundebat pulcherrima Tua aliquot
epistolarum Horatianarum conversio quam liberalissime nobis recitabas‚ ut uno ore omnes
consentirent ad interpretandos Horatii libros neminem neque ab eruditione neque a
' judicio neque a sermonis elegantia Te esse praestantiorem. Quo igitur desiderio censes

