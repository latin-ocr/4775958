16Ο

non video quid ad expediendum nostrum locum aptius sit. Nam qui ducunt funem,
imperant: serviunt qui sequuntur.

Sed missis his ambiguitatibus in quibus semper periculum sit ne alius aliud
malit, demonstrare quid verum sit possit nemo, veniamus ad Epist. xm in qua, si quid
video, nonnulla parum explicata reliqueris. Ac primum quidem quodTu non veram
epistolam hanc esse ais, sed praesentem Horatii cum Vinio sermonem, veliementer a vero
Te aberrasse persuasum habeo. Scilicet Tu fingis Horatium cum Vinio jam per totum
diem quo ille iter paraverit collocutum ipso profectionis momento ei omnia quae jam
antea mandaverit gravissimis verbis repetere: itaque primum versum sic interpretaris: ut
hodie mane quum proficisci parabas docui te ωερε diuque. Nam Participium proficiscentem
ad totum diem, quo Vinius iter paraverit, pertinere posse putas. .Et id quidem rec-
tissime statuis: etiam plus libentissime Tibi concedimus. Fortasse Vinius jam quinque
diebus ante constituerat Romam ire et per totum hoc tempus iter paraverat: nihil obstat
quominus ad quinque hos dies Participium illud videatur pertinere. Nam proficiscens
is recte dicitur qui in eo est ut proficiscatur, Verum enim vero hoc animo tenendum
est, ita proficiscentem diversum esse a profecturo, ut illud vocabulum non solum ad
apparationem itineris sed etiam ad illud ipsum tempus quo quis abeat spectet. Quod
quidem Tu, vir doctissime, neglexisti. Quoniam enim Horatius se docuisse dicit
proficiscentem, luce clarius est eo ipso temporis momento quo id dicat proficiscendi
tempus praeterlapsum esse: eo ipso momento non potest Vinius nou esse profectus. Et
in vertendo hoc versu frustra laborasti ut verba de verbis exprimendo eam quam velles
senteutiam efferres. Nam quod germanice sic eum reddidisti:

Wie ich am absclu'edstaq decla ost und yrendlich emalente,
nemo profecto credere poterit haec verba eodem die esse dicta Vinio praesenti. Atqui si
confertur sermo cum homine absente, scripta ei haec verba esse putanda sunt. Ergo
epistolae nomen huic opusculo vindicandum atque Horatius existimandus est si uon revera
hanc epistolam ad Vinium scripsisse, tamen speciem scribentis voluisse praebere. Quae
quidem ubi satis perpenderis, protinus etiam vocabulum sic, quod legitur v. 12, concedes
Te male interpretatum esse. Nam quod Horatium putas hoc vocabulum dicentem docuisse ac
praeivisse venustum aliquem gestum, equidem nunquam adducar ut poetas veteres credam sic
digito monstrasse aliquid nou ipsis verbis expressum, sed extra orationem quasi positum:
verum ne Tu quidem tale quid in epistola quidem fieri posse censebis, nisi {orte simul
cum litteris fingis ad Vinium missam esse picturam qua gestus ille sub adspectum subjice-
retur. Nam id Comment. Cruq. et Doeringius videntur sibi finxisse. Nihil igitur
relinquitur nisi ut vocabulum sic ad ea quae sequuntur pertinere statuamus: quod quidem
fieri posse quum multis exemplis probavit Sclimidius tum apparet ex Ovid. Metam. 11, 75.

