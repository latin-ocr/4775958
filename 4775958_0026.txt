 

agrestem quendam ac rusticum hominem quus inculti mores satis materiae ad jocandum
praeberent. An vero Horatius amico cuidam, i. e. eleganti atque urbano alicui homini,
praecipere poterat ne librorum onus sub ala portaret ut cwm pileolo solem conviva tribulis?
Profecto Tu non magis quam ego talia ab amico Tibi praecipi patereris. Verum est in
amicos Horatium nonnunquam paullo liberiorem esse et, hujus quidem aetatis judicio,
saepius etiam asperiorem: sed tum demum, quum studio sapientiae virtutisque inflammatus
eorum socordiam castigat et revocat ad coelestem sapientiam, illud vitium, siquidem est
vitium, committit. Nunquam vero urbanitatem adeo negligit ut amicis exprobret
rusticitatem.

Iam vero si hanc ad Vinium schedulam Horatius voluit videri veram epistolam,
Vinius autem, sive tabellarius suit sive unus ex quinque illis bonis patribus, de quibus
loquitur Ep. XlV, 3, recte putatur rusticus homo et pinguioris ingenii: cur tandem et
quo tempore omnino haec epistola *scripta esse potest videri? Nam ad Vinium revera
eam missam esse qua denuo doceretur quomodo libros redderet Augusto, nemo poterit
credere, praesertim quum admodum probabile sit illum hominem ne legere quidem
potuisse epistolam. Propter ipsum igitur Augustum scripta est: qua de re quum omnes
sere interpretes rectissime consentire videantur, nemo tamen, quod sciam, accuratius
exposuit quomodo hanc epistolam non ad Augustum, ut ita dicam, sed Augusto scriptam
sibi fingeret ei insinuatam esse. Unus Schmidius eam breviter dicit simul cum carminibus
imperatori esse datam. Et recte ille quidem: sed quo tandem pacto eam miserit Horatius
tacet. Mihi vero non dubium videtur quin etiam iu mittenda hac schedula facetiae
Horatianae agnosci potuerint. Fortasse ——- siquidem in re prorsus incerta ad libidinem
licet conjecturam facere — bono suo Vinio simul cum voluminibus signatis hanc
epistolam tradidit, quasi omnia reddenda essent Augusto: et ita tradidit ut haec ad
Vinium scheda neque signata neque cum illis voluminibus uno fasciculo colligata esset.
Vinius autem, coram Augusto admissus, et fasciculum ei et schedulam reddit ignarus
quomodo a domino ludatur. Rusticus igitur homo summa cum simplicitate epistolam ad
se ipsum scriptam dat Augusto itaque ipsius cum asino comparationem quodammodo
probabilem reddit: Augustus autem schedulam tanquam sibi inscriptam accipit, tum vero
ea perlecta primo delectatur errore nuncii quem tanquam truncum in quo poeta lepores
suos perdiderit ridet, deinde Horatii urbanitate atque festivitate perspecta gaudet atque
miratur 'quam belle ac lepide poeta ab omni molestiae importunitatisque suspicione
sibi caverit.

Quae quidem si recte uobis excogitata sunt, facillime apparet etiam cur v. 2
siqnata volumina dicta sint. Neque enim admonet Horatius Vinium ne curiosius fasciculum
resignet — quid hoc attinebat ad hominem qui ne legere quidem sciret? — neque eum

